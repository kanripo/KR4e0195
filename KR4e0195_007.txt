# -*- mode: mandoku-view; -*-
#+TITLE: 洞麓堂集
#+DATE: 2015-08-25 00:25:06.811129
#+PROPERTY: ID KR4e0195
#+PROPERTY: BASEEDITION WYG    
#+PROPERTY: JUAN 卷七
<pb:KR4e0195_WYG_007-1a>¶
欽定四庫全書¶
　洞麓堂集巻七¶
　　　　　　　　　　　　　明　尹臺　撰¶
　五言古詩¶
　　恭擬駕祀北郊(館課/)¶
姬郊崇泰圻漢畤尊汾隂黄琮閟蠲饗黝犢共疈沈䖍¶
矣四望秩昭哉列代欽於皇御寰極洽祀嚴冲襟辨方¶
規丘澤奠位侔髙深陶匏象始制敔祝諧希音明禋協¶
<pb:KR4e0195_WYG_007-1b>¶
三五顒觀絶後今良辰撫夏仲濬慮惕時歆行衛戒宵¶
蹕法從穆招愔綵斿麗彫靄璇葢軼浮祲緹城虎旅集¶
輦道龍旗森羣公羅墠壝璆珮鏘琅琳靈樂普衆變嘉¶
纁薦耦琛仰瞻祗后格萬舞娛歡湛懐柔徧方夏胥懌¶
來假忱鴻貺敷九土茂和滲六隂流潤及川岳渰澤瀰¶
墳林巨維幹西北鎮柱隆東南永觀翕寕化於單敬祗¶
心¶
　　擣衣篇(館課/)¶
<pb:KR4e0195_WYG_007-2a>¶
明月照髙樓流光散幽帷佳人理紈素微步出中閨寒¶
節戒秋序君今疇寄衣攘袂展皓腕拭杵向南階㣲芳¶
動輕袖砧響一何哀盈篋爛繒綺歴歴手自開嗛嗛黙¶
獨念為君密製裁不惜製裁苦但傷人事乖願假中線¶
迹寄妾日夜懐¶
　　别饒子聞(三首/)¶
葛生在河渚緜延自結根何意中林楚垂蔓相翩幡人¶
生托交故義合情與存寜期時命拂懿好不乆敦棘𤓰¶
<pb:KR4e0195_WYG_007-2b>¶
有苦實三嵗零寒原幸䝉搴采恵棄逺難重論¶
　　其二¶
疇昔懐耿介於心寡馳競幸及華盛年迷方懼緇磷慕¶
道思有征往阻失阡徑驅車歎長阪欲陟路逾峻中更¶
同志友閔我力艱疢易此狹邪步遺以千里軔駕騁未¶
得安乖隔何其迅¶
　　其三¶
軺車戒嚴命肅肅指南彊念子逺行邁執手衢路旁拊¶
<pb:KR4e0195_WYG_007-3a>¶
劍激清瑟悲歌慨以慷矯矯雲中鵠翩翩厲鳴翔戢羽¶
乍同止展翮忽一方欲從不可得即置終難忘願朂崇¶
明徳功業期自揚¶
　　送明泉兄令寜武(三首/)¶
暳暳衆星没鬱鬱晨光布僕夫理前綏轅馬戒中路王¶
事有嚴程客行當嵗暮霜雪日夜零原野不可騖驅車¶
在迅颷能不馳我慕倉卒暱親懐宛曲分離故¶
　　其二¶
<pb:KR4e0195_WYG_007-3b>¶
清如玉壺氷直若朱絲絃明心炯自鑒希音誰當傳伊¶
人秉淵尚植志本貞堅作政遵愿朴理物恒身先古行¶
寡衆識遲仕及今遷去矣勵令績毖終勤始宣¶
　　其三¶
翔風被百里化行在兹時桃李䕃中陌其下自成蹊欽¶
欽君子徳晏晏淑人儀生草媚騶虞美榖捐竊脂政肅¶
豈在猛令一民自宜申章聊此贈操袂行當辭¶
　　留侯祠¶
<pb:KR4e0195_WYG_007-4a>¶
秦鹿突中原六國分横騖韓觝族先殪子房蓄仇怒千¶
金購死士破産不為顧東見滄海君髣髴平生故潜椎¶
博浪沙乃中副車誤隱身仍俠游索黨咍窮捕函谷氣¶
先奪沙丘魄隨仆壯哉烈士謀濶畧馳雄步搏秦雖云¶
猝智勇亦恢露歸來圮上逰神父識英孺尚公足下履¶
遺我懐中素元韜祕宻畫一一潜指悟出説隆凖公風¶
雲㸌景附嬰降積念抒成立孱宗祚喑嗚扛鼎夫六合¶
恣殘蠧慿陵拔山氣嘘吐阪泉霧笑紆垓下籌立詆滎¶
<pb:KR4e0195_WYG_007-4b>¶
陽箸戰利三侯奔業垂四海固儲皇挂矰繳一語開熒¶
妬昻藏四老人羽翼奮匡䕶赤鼎既云奠願棄人間務¶
逃名託輕舉往躡喬松屨偉哉帝者師邈矣人傑慕古¶
祠翳沙莽雲日蕩囘互側思千載人精靈儻此聚劉項¶
迹已陳黄綺逝安住吾行悲所徂呃吒徐淮暮¶
　　吳郡陸義姑姊篇¶
吳郡義姑姊本家吳東市衣冠世有常煌煌稱陸氏宦¶
學承先民閨風襲女士(一解/)孔雀翔翩翩珍樹爰集止¶
<pb:KR4e0195_WYG_007-5a>¶
何期雙好匹比翼中摧毁咄哉義姑姊孀守長哀瘁(二/)¶
(解/)繹繹碩孔材義姑姊諸弟中弟秘書郎黄門補給事¶
彊直好諫言出入奉天子(三解/)諫書指官邪坐忤謫夷¶
巂行持舍中兒惻惻悲未已履霜怨無母嗟兒獨焉恃¶
(四解/)唶我義姑姊顧弟心燔燬往别重致言弟哉慎飡¶
履兒在行勿憂姊當急校計(五解/)慊慊黙自念弟室空¶
誰視有姊弟足安弟兒姊得置往就弟舍居姊義究終¶
始(六解/)髙門結重闗白日照交綺飯膳勅中厨提我雙¶
<pb:KR4e0195_WYG_007-5b>¶
齓穉小姑教刺繡大兒訓經㫖(七解/)弟從逺方來萑蘭¶
拜階所上壽髙堂人男長女亦慧長跪謝姊恩功施流¶
無止(八解/)逺近莫不歎賢哉義姑姊上天錫爾釐黄髪¶
厭康祉上同義姑名休聲傳世世(九解/)¶
　　黄憲墓¶
漢季多髙賢黄生多淑妙白璧出塵匵羣琛仰孤照偉¶
哉弱冠年名流屈乃少汎濫赴深陂清渾同涵抱所悲¶
朗粹質中隕沉靈曜雖寡河汾譔不殊廣川調我行歴¶
<pb:KR4e0195_WYG_007-6a>¶
楚墟問道迴山嶠側思千載人悽惻墓常弔¶
　　隆中¶
言懐卧龍叟思窺三顧廬行徒肅車馬遂出襄樊墟羣山¶
何峻&KR1293;樹木紛蕭疎隆中盤絶險曲折迴行輿披莽延¶
邃歴仄趾遵巖圩攀捫陟中巘始若承門除址蹟辨髣¶
髴徑磴交隂渠瀏瀏六角井瓦甓中堙淤往事既沉泯¶
巨廟空翼如惟昔賢傑人匡濟偃窮居躬耕辭亂世匿¶
景逃空虛時哉不我與逍遥樂只且豈復慕聞達意足¶
<pb:KR4e0195_WYG_007-6b>¶
無願餘桓桓漢先主英畧本夙儲神知既相授感㑹風¶
雲舒屢駕詎言枉數論心已抒竒功從此奮大業同䇿¶
驅志存六合撫力褫羣魄沮炎命雖中殄厥義彰簡書¶
咄哉鄙俗士噆議徒呿嘘不觀成敗理愚哲并草苴徙¶
倚當世故三嘆彌愁予¶
　　䝉泉¶
昔人居䝉下而我觀䝉泉髣髴濠梁意坐嘯挹潺湲聖¶
功求始達混混嘆逝川荒言舛不中胡為恣流傳泉顯¶
<pb:KR4e0195_WYG_007-7a>¶
因誰者千秋陸子賢其人久已没吾懐孰寄宣¶
　　慧泉¶
慧泉出山下映澈分秋毫細石爛苔錦参錯布四遭纎¶
纎金蓮花吐萼摛文濤異種綿何始千秋不爾&KR0034;危亭¶
俯淺碧雲日相蕩淘側思涪陵迹呃咤令心忉¶
　　仲宣樓¶
昔讀登樓作愛敬公子風今來使荆楚始得觀遐蹤層¶
搆依古堞嶻嶫臨崇墉長洲被葭菼廣隰豐稑穜曲沮¶
<pb:KR4e0195_WYG_007-7b>¶
北盤委巨江南㑹通川原一以眺帶扼何危雄信美兹¶
賦作足悲豪士窮瑣瑣劉豎夫安得成巨功有才不顯¶
用附託能乆終居常令思土焉能縻孤踪文人或寡實¶
片善必有隆君看曹孟徳崛立建巍崇頓羅八紘表英¶
傑歸其籠規業侔前帝魏聲揚鄴中從軍述俞舞頌詠¶
歸主公宏文并輔武比力懐乃忠國士恥衆遇殊報激¶
所䝉咄哉斯賦語志若空辭工載感七哀詠灑泣迴髙¶
穹¶
<pb:KR4e0195_WYG_007-8a>¶
　　章華宫¶
我行鬻熊國南出鄢郢中平原豁千里始見荆地雄下¶
車訪古蹟遂弔章華宫長隄亘阡術壊道紛科蓬平陸¶
衍四布禾黍何芄芄宫垣出頽址髣髴辨峞崇瓦甓亂¶
交錯草樹亦兼䝉惟昔楚全盛伯業何赫隆衣冠覲華¶
夏盟㑹專朝同揚戈指天表威力奔夷戎靈王席强大¶
侈冒心無窮逞力窺周鼎貪田奪鄭封畋㳺思土木及¶
此章華功増䑓累百尺開檄延八風雕題與綺坫出入¶
<pb:KR4e0195_WYG_007-8b>¶
神鬼工侈縱荒射獵翠豹騰三鬉既盛宇甍麗亦驟車¶
徒攻民罷怨有集乾谿禍始訌成敗理所召自作夫誰¶
恫君看兹宫土千古啼寒蟲¶
　　謁南岳廟¶
疇昔抱㣲尚五岳志窺尋縶身清切禁安得諧夙心恭¶
承帝嘉命羣藩展玉琛炎方鬯歴訪因獲散冲襟遂越¶
三湘浦亦渉衡陽潯駕言謁靈岳清齋秉嚴忱霾隂豁¶
幽巘朝景耀陽林長松三十里夾濶揺疎森㣲颷下曲¶
<pb:KR4e0195_WYG_007-9a>¶
崦蕭颯竽籟吟危闕聳霄漢朱碧澂堂隂羣峰儼翔㑹¶
紫翠紛升沉聖人握元化峙流序髙深皇皇朱鳥祀秩¶
禮崇古今惟徳理南訛長養参調斟再拜盼庭廡肅穆¶
懐居歆¶
　　明山雲望詩(有序/)¶
　夫人之思因感以興凢磯於物而不可已者皆思之¶
　横乎中者也接乎目感乎心於是出之言而情示焉¶
　則思之所存者益著余讀燕崖子明山雲望之述知¶
<pb:KR4e0195_WYG_007-9b>¶
　感於思者深矣或曰燕崖子以其祖之思繫於雲也¶
　不與唐梁公大行之感異乎夫思其祖思其親之所¶
　自出也謂古今人不同情哉余繹燕崖子之志戚然¶
　有恫於中者為作詩四章欲取以併遣余思云¶
昔有盧陽令避世當亂殘來家沅水汭幾葉揚翩幡皇¶
皇肇爾祖發揮一何艱有志鬱不顯混迹丘㕓間義聲¶
動四壤賢哉人共傳¶
　　其二¶
<pb:KR4e0195_WYG_007-10a>¶
青松生澗底百尺凌寒蒼幽蘭媚浚谷在逺聞芬芳伊¶
人秉竒尚被褐懐璆琅躬耕沉側陋髙風自扇揚偉與¶
抗孤躅倔立振黔陽¶
　　其三¶
明山舊春水英英含白雲隧墓問誰氏徳人在中墳生¶
時等榮樂亡没誰獨聞紛紛蓬科下侯王豈辨分君看¶
兹壟碣千載播清芬¶
　　其四¶
<pb:KR4e0195_WYG_007-10b>¶
嗟余夙嬰疢惸孑悼先民祖書何能讀往笥悲暗塵横¶
山麗松栢白雲在髙旻感君怵愴意因之歎恨陳懐哉¶
歌此曲今古同悲辛¶
　　壽整菴羅太宰先生八十詩(四首/)¶
敬皇昔御極恭嘿萬方理濟濟庶僚升名賢贊天紀旱¶
麓誦作人譽髦興多士耉老布列朝佐業洵光美太宰¶
奮清時四海望台揆黄麻寢再召黒髪遜三事林居二¶
十載懋緝力未已潜心邃大業遺䇿究終始妙識達聖¶
<pb:KR4e0195_WYG_007-11a>¶
㣲先幾炳國是允觀百代前髙風激頑鄙¶
　　其二¶
六藝久不陳聖道日榛翳舊經壊蠧燔大義誰窺諦陋¶
儒事修補寡力緜深詣采掇疏傳間指意紛膠戾䜟緯¶
徴誕誣解説同訛䆿詆訟嗟何為嵗月徒虛弊茫茫宇¶
宙業萬代誰區計不有刋鑿儔禹功蕩荒裔東井蝕人¶
文中洛絶褰掲篤哉夫子心耄年獨髙契¶
　　其三¶
<pb:KR4e0195_WYG_007-11b>¶
周道中陵夷竒衺互嘵詬狹步窘周行曲蹊争躪蹂仲¶
尼振㣲言百家廢荒謬浸淫拂朱翟軻書勞隄救嬴秦¶
潰土崩漢氏承蟻漏梵語譯流沙儵焉惑羣瞀浄智啟¶
髙禪妄儒私牖竇慧悟述心性訓言遭揜糅偉歟困知¶
辨攘斥功何厚誰哉挹北斗酌公千齡壽¶
　　其四¶
古有不召臣貴道匪髙尚進難思所安退勇夫誰抗夫¶
子擅英聞舊學夙有訪經幃茂沃啟黼閣承弼亮一謝¶
<pb:KR4e0195_WYG_007-12a>¶
持衡榮遂諧列鼎養清聲動八表峻節疇匹伉成功奪¶
寵利盈名虧訾謗不見西昌里新恩流駘蕩饋酳等優¶
崇彤弨陋錫貺再拜頌武公抑訓諒無忘¶
　　述懐二首再寄整翁先生¶
弱齡慕遐逰五岳志窺尋出門阻長道川莽悲遥深西¶
昌有靈嶠天柱鬱髙岑僊級邇可拾阡術無﨑&KR0706;士有¶
尚千古曠世懐孤心如何逺近企景行不在今絺綌抱¶
悽其緇衣感㣲吟願因赤羽馭寄扣朱絃音¶
<pb:KR4e0195_WYG_007-12b>¶
　　其二¶
憶昨東園春桃李競芳媚灼灼揚光華百卉避妍麗盛¶
時苦不常風霜倐中瘁君看繁豔枝一朝嘆零墜南山¶
有松栢託根何崷崪勁立千尋岡孑然絶比類洛陽缺¶
中梁匠石空仰視丹碧煥桷榱巨材安可致¶
　　譚秀才歸茶鄉將過金陵往訊龍湖公詩以述贈¶
蒼然百里山黄雩抱月水邐迤入茶鄉崒立千峰起維¶
南表衡岳朱鳥跋其趾洣湘蕩交流秀美蔚兹峙中産¶
<pb:KR4e0195_WYG_007-13a>¶
豪俊人經綸奮天紀往往垂盛業清芬振當世譚生何¶
激昻家聲襲膴仕詩書耀閈閭鐘鼎謝紹嗣一經老不¶
售耻曳王侯履青衫三十年蕭索困蓬里朅來提殘篋¶
行歌燕京市騏驎不受緤湛盧空在鞞圜橋辭罄折棘¶
寺暫徙倚邇將反舊廬舟楫問河涘復欲履新屫東南¶
訪竒詭金陵皇祖基樞垣奠書軌神京列衆英冠裳何¶
濟濟爾鄉太宰公余也門下士爾今往致訊述余私誦¶
擬良才出有須國事望章揆三階孰正平萬方注憂喜¶
<pb:KR4e0195_WYG_007-13b>¶
道寕管蕭同績必夔龍似巨鏞破哇昏髙楝㮹顛圮古¶
來君臣契夾輔茂先治力豈陳列求術乃平居視大賢¶
沛虬霖小夫懐驥尾余也偃蹇人素業慙樹砥那因歌¶
子行長言肆紛哆子乎慎朂修茶鄉振未已¶
　　送彭審理赴貴藩(二首/)¶
丸丸山上栢摵摵澤中葦受氣有脆堅託類故殊只元¶
颷厲深冬雪霜摧羣卉葦折葉滮流栢也獨蒨美之子¶
相門英擢材自秀偉譬栢在髙陵衆木謝骩藿輸之匠¶
<pb:KR4e0195_WYG_007-14a>¶
石林杗桷隨所使胡不自明揚引身西南巂¶
　　其二¶
宛馬食塲藿縶維枉爾良孤鴻號外野慕侣悲殊鄉物¶
情依所好婉孌媚同方豈必重風土習性同有常伊余¶
縻宦迹旅食變雲霜迢遥瞻舊邑燕楚𣺌相望晨昏孰¶
偕比感子誼故長云何乖羽翼惻惻怨分翔¶
　　送薛仲常視學浙江¶
鸑鷟戢威羽孤鳴灌樹枝摶決豈爾志振迅思有施嘵¶
<pb:KR4e0195_WYG_007-14b>¶
嘵百鳥集孰辨鳶與鴟小夫自齷齪安知曠土規夫子¶
懐耿亮束髪謝磷緇守官曠歴紀明義皦不虧鉛刀競¶
銛割葱盧空按持一朝幸淬拭晶芒耀九維往哉恭嘉¶
命樹教揚民彝蒸蒸於越士攄材信瑰竒彬然陳藝極慕¶
企得所師巨杗登采斵底法由匠倕農人望嵗秉鎛艾¶
勤良菑注射期前鵠斆學觀始基儻非抗明徳彀律能¶
不隳拚飛畏桃鳥啄食憂竊脂行矣慎興寢申章竟此¶
詞¶
<pb:KR4e0195_WYG_007-15a>¶
　　昔我一首送陳先生元之¶
昔我慕元寳采珠赤水陽智離與象罔欲遣不得將至¶
人握元化韞匱儲靈光在物冺形索焉用求茫洋六籍¶
開榛穢廣轍亘八荒吾衰不獲聘有志空徜徉子負千¶
里志六驥方騰驤䇿之壙䍚野舉步成周行願子朂終¶
修去矣觀翶翔¶
　　秋風二章送楊進士赴守濮州¶
嫋嫋秋風動翩翩浮雲征逰子去鄉邑萬里翔帝京幸¶
<pb:KR4e0195_WYG_007-15b>¶
被休嘉㑹通籍踐承明所希頌榛楛焉復顧柴荆涔魚¶
呴縱水櫪馬驤長纓抱業久不試積思徒怔營皇皇戒¶
夙命中心忽若怦起行觀衆宿箕斗交参横行矣厲迅¶
往雄劍方夜鳴¶
　　其二¶
浮雲不可極秋風何飄揚舊邑豈無念㳺子志四方結¶
髪慕譚討奮欲輔時康一州委不理安事萬里彊刋山¶
必鍛斧涉水必搴梁濡足獲深濟脛胈瘃奚傷巖巖魯¶
<pb:KR4e0195_WYG_007-16a>¶
東郡聖化浹難忘姚墟載濮壤媯澤同靈長勉哉慎營¶
慕神氓其協詳¶
　　送吕秀才司教弋陽¶
客有南來者士服縫掖裾却畧再三拜致我姑蔑書握¶
緘不及啟問客夫何如憶年方及盛六藝富摧儲摛辭¶
鮮同匹枝葉分扶疎斷金獲徐子麗澤日相於豈復顧¶
蓬累計日升茅茹時命久不與此志成敝苴徐也篤古¶
誼最我周道輿以兹幸紹介躋君白玉除我聞客拱對¶
<pb:KR4e0195_WYG_007-16b>¶
揖視氣豁舒念言别徐子契濶三嵗餘温然接所友何¶
啻偕蛩驉嵗陽戒元陸征夫膏其車造士業有職畏簡¶
嚴居諸駪駪弋陽士譬射得蒲苴行哉勵孤往明當振¶
爾祛不見大都市魚目嗤璠璵士乎慎自立流俗空睢¶
盱申章述我贈好音願勿虚¶
　　送王太史子難赴南少司成三首¶
靈山韞竒殖幽礏耀華瓊荂哉深林䕃嘉木擢其英羣¶
才感聖作茅茹並彚征譽髦獲有造大猷期經程南廱¶
<pb:KR4e0195_WYG_007-17a>¶
肇烈祖衿佩揚頌聲行矣闢師軌賢路虞榛荆¶
　　其二¶
嶰竹宣衆律八風從元鐘周王美作人多士盛岐豐帝¶
學恢始制翬甍麗層穹鬰盤松檜色隱映宫序雄儒生¶
抗嚴席左右申毛公仁義開型冶顔閔成鑄鎔禔躬貴¶
先物作士觀逺功首模推二宋願子希其蹤¶
　　其三¶
騕褭垂新羈蟾蜍拭舊硯我力疲鹽車君子富衮線同¶
<pb:KR4e0195_WYG_007-17b>¶
籍金閨省相將媚柔翰每誦代言作令我私慙汗明當¶
踐臯比經笥抱殘巻河飲渇知滿戰勝癯豈愞憤悱得¶
所開譬物滋雨渙縆爾朱瑟音遺彼聽者歎¶
　　古風二首贈范東明憲使¶
海邉有靈鳥殊采蔚苞翰饑餐竹花實渇飲砥柱湍徳¶
輝覽八極耀儀阿閣端胡然觸虞罼下息青琅玕㝠數¶
㑹方塞去矣夫何歎¶
　　其二¶
<pb:KR4e0195_WYG_007-18a>¶
燁燁芙蓉劍繫君白玉佩芒鍔瑩鸊膏霜花澹磨焠竒¶
物出有時晶光安可晦提攜意雖愜神理秘幽沕願持¶
抉祲氛流光曜九閡¶
　　風木吟為莆陽康子作也康子痛二親逝不逮養¶
　　恒有臯魚之悲乃余悲實同康子故遂作詩二章¶
夕風吹庭樹柯葉自飄揚胡然抱深痛永夜結中腸嚴¶
霜悴芳野衆木紛萎黄颯颯風愈厲摧殘増感傷逰子¶
顧之嘆飛鳥亦徬徨飛鳥戀舊木逰子思故鄉故鄉有¶
<pb:KR4e0195_WYG_007-18b>¶
寒原墳塚鬱相望豈不悼存没劬勞思所將天地靡終¶
極隂陽浩茫茫逝者窅無作松栢鬱髙岡我欲竟此曲¶
此曲悲且長願假東南翼寄托以囘翔¶
　　其二¶
罷君山陽笛置君雍門琴白日照西序聽我風木吟風¶
木有所思乃在青山岑憶昔舊廬畔衆木紛交森枝枝¶
自相糾葉葉自相掺當庭足美䕃羃戸無愁隂悲風一¶
夕至兹木忽摧零摧零曷爾急風起無暫停飄葉墜萬¶
<pb:KR4e0195_WYG_007-19a>¶
里㳺子感其音瑟瑟山上風㝠㝠山下林哀聲日惨惻¶
㳺子抱苦心我歌風木吟淚下同沾襟¶
　　紫金雙壽巻詩¶
峨眉標西極秀色横髙天紫金亘其麓萬古交雲烟伊¶
昔青牛老流沙逝翩翩入蜀自何嵗名山恣歴縁飛昇¶
事已逺丹室空今傳周翁挺竒秉兹山降靈筌服食苦¶
鄉氣千載曠一還阿媪亦遐器抱神併娟綿朗然秋水¶
瞳盼視麻姑僊生子孕竒淑振世稱名賢磊砢圭璋特¶
<pb:KR4e0195_WYG_007-19b>¶
清廟麗朱籩何殊魏華存二允顯晉年介齡既同永膺¶
祉疇爾先邈矣嘉平頌申此黄澤篇¶
　　舟發桃源聞趙柱史至不果作寄一首¶
方舟纜大河三日風務昏今晨適啟曙屏翳簸天門旭¶
日射蓬牖驚濤鎩怒奔我枻快一鼓檝夫氣騰掀河西¶
岸邐迤人語忽呌暄傳呼玉節至去㠶紛雲屯佇立望¶
煙渚心同飛鳥翻終然不我覯引晀神空騫徐沛幾程¶
隔使我嘆川原相思比秋草歴亂中煩寃¶
<pb:KR4e0195_WYG_007-20a>¶
　　送孫郎中子源録刑江南¶
金虎戒西維蓐收整嚴轡大司告祥刑狴犴宣幽氣際¶
海幬皇休偏遐靡不愾穆哉畫象仁在宥羣生暨於繹¶
江之南帝甸交華裔地大物以厖民嚚俗始異孰使麗¶
爰書紛然籍獄吏綸言渙圜棘星車動軒輊奏讞布矜¶
慈羅拘蕩寃滯鷹鸇競草飛豺兕恣林噬行矣慎平反¶
亂庶方螗沸¶
　　小適園菊¶
<pb:KR4e0195_WYG_007-20b>¶
衆卉非無艶不列君子堂睠兹襲幽麗結操獨貞良餐¶
餐裛朝露熒熒輝夕霜休沐下宸直摛情及藻章陶公¶
詠佳色屈子賦落芳悠悠快孤適旭日横扶桑¶
　　賦得秋菊有佳色¶
天然空衆色愛此時菊妍祗託幽人好肯期俗士憐露¶
英駐揺落霜節抱貞堅飽潔飡宜對挹清席可前危姿¶
風下整素影月中傳遥誦潯陽句髙慕義熈年¶
　　名鳯山詩(有序/)¶
<pb:KR4e0195_WYG_007-21a>¶
　嘉靖甲寅孟秋八日余過桐城友人盛古錢汝謙邀¶
　余㳺於其邑之北山壯其岡巒蔚岐因問以名盛君¶
　曰山故名投子然不詳所自始其東葢有鳯凰石云¶
　余曰噫嘻詩咏鳯凰梧桐本喻人材衆多作邦家之¶
　美祥也桐邑才賢冠一郡山川之竒實發之而使兹¶
　特山至今缺雅馴之稱其惡乎宜盍削舊名易號曰¶
　鳯山於桐之義固當乎盛君曰然因相與取酒酹山¶
　神肇錫嘉名而載以詩焉¶
<pb:KR4e0195_WYG_007-21b>¶
靈峰標坱圠踔勢翔天中自古擅竒秀興才孰比隆羽¶
儀振寥廓人文開蝕䝉佳哉桐君邑兹山名無窮¶
　　山泉詩為慎柱史䝉賦¶
兼艮歸崇址習坎滮駛流髙峙層景閟下滲滄溟收元¶
化肇升降互變分剛柔員象浩亹亹方儀廓悠悠天氣¶
舉清濁渾沌開沉浮成形啓茫昧神功孰益裒人文宣¶
理畫大易陳兆繇䝉彖告初筮聖功程厥修果以效隆¶
止育以法洊㳺誰言山匪峻一簣積豈遒誰言海匪深¶
<pb:KR4e0195_WYG_007-22a>¶
一葦航豈周大哉䝉義訓養正基始猷請歌君子業玩¶
衆繹所求¶
　　伯兄對集陪廨示我以長句乃行敬用韻述叙平¶
　　生為别并詔兒曹匪言乎詩¶
清商戒金序大火流坤維我兄松陵至千里歎奔疲顛¶
衣出捧袂問兄求何時十日扁舟阻曠望緜郊圻石城¶
限一水不即諧襟期展步入中堂形神頓豁披果獲荆¶
花慰因抒棣萼思憶昔感逝風愾念棘薪吹羡彼食苹¶
<pb:KR4e0195_WYG_007-22b>¶
鹿顧懐周道遲常恐將母願不及於隰馳幸以華盛年¶
校藝入品差兄曰嗟予弟志業勵觀頥顯揚事不究安¶
用軒爾眉朅來呌閶闔奏對明主知公車三千牘一朝¶
隨獻持玉螭謝曳履銀魚棄綰絲歸侍半菽歡焉用五¶
鼎為兄曰嗟予弟丈夫重天彞自古訓忠孝出處孰二¶
之義行仕乃效詎問崇與庳何圖𤣥霜變哀颷惨夕帷¶
庭柯巻落葉痛絶臯魚悲永言畢人世天路從此辭寕¶
知兹對語述往重凄其勉矢佩兄誨仕學紹先規陪都¶
<pb:KR4e0195_WYG_007-23a>¶
壯南服髙皇肇巍基胡不暫延止歴覽窮恢竒明發迅¶
孤棹别恨怦我私遡風遥引領涕下如綆縻戚矣平生¶
事瀝欵陳今詩¶
　　贈懐虛山人歸永嘉¶
東甌有逸士被褐懐英玉森然抗風翎不受樊籠局放¶
情雲海間髙舉隨黄鵠朅來金陵㳺素書開一束手抉¶
岐俞秘遺我長生録言人氣孔神虚養存縁督周瀰八¶
埏中攝守僅秭粟吾生詎有涯寄形勞亭毒所貴四大¶
<pb:KR4e0195_WYG_007-23b>¶
身不苦六塵觸感君指導意萬累輕蜎蠋願躡無窮門¶
蕩志扶桑浴去矣行别君期聞閬風曲¶
　　懐李進士材二首¶
赤驥振長纓羞堂狹邪步黄鵠摩天飛萬里詎回顧伊¶
人秉竒尚千秋曠所慕深心企宻𤣥逺覽超初素一感¶
㗳爾云遂挹泠然馭九閡浩神往八垠焉足騖大道由¶
黙成巵言虚擾互老氏貴知希宣父戒多數行矣慎周¶
鼎世方寳康瓠¶
<pb:KR4e0195_WYG_007-24a>¶
　　其二¶
羅山峻千仭嶻立章江水章江日夜流蕩潏無時已孤¶
標抗不騫蒼然君所視誰言山下雲出入但軒几請看¶
膚寸興施霖忽千里由來古賢傑經綸業有致多君英¶
達姿揮斥謝塵軌歸翫山中雲變化在徙倚出奮翊世¶
功巻舒成寸晷冉冉耀靈車西鞍無停弭吾衰志久荒¶
跂子天雲涘¶
　　送張月山叅軍赴守思州郡¶
<pb:KR4e0195_WYG_007-24b>¶
先民有遺訓忠信行蠻方夫苟慎率履焉往非所臧粲¶
粲月山子俊氣夙開張神駒産渥水萬里看騰驤朅來¶
事譚討束志翰墨場踆踆茂貞檢折節辭故常既全孝¶
友思亦昭事學光蛩然捧樞幕慎畏心孔將讒忌紛若¶
蝟我道胡低昻時清天路廓茅茹拔泰昌專城秉旄節¶
出守西南彊人言羅鬼域皮卉衣冠裳控馭稍失理干¶
戈肆跳蹌不聞往車誡抗轍紛蜩螗我告君勿惑制下¶
重身防參倚恒不違殊類亦同行九夷聖所慕諸夏或¶
<pb:KR4e0195_WYG_007-25a>¶
胥戕絃促瑟始戾轡援驂乃揚行哉葆終績在逺期勿¶
忘何以瀝别欵叙欵陳兹章¶
　　贈銓卿沈觀頥郎中考績北上¶
厯吉整嚴駕逝將趨上都兩驂振鋈靷六轡光若濡問¶
客去何迅報計當嵗徂伊昔事縹緗經綸富摧儲抱䇿¶
陳大對所志攄元謨遂歴偏邑宰入序曲臺儒寅清勵¶
夙夜孤操亶弗渝余濫南宫伯抗軾慚先塗幸子致逺¶
轂翊我周道輿簡書承帝制藻衡列宰夫著績盈函匭¶
<pb:KR4e0195_WYG_007-25b>¶
蜚聲播六衢行矣堅乃軸勿辭峻阪驅不見羲和馭奮¶
彍濠汜隅逹人懐逺業卑士局邇圖申章展我贈長風¶
吹素繻¶
　　述學贈孫生棣¶
學道若觀海茫洋焉所求士有忠信質譬渉得巨舟掛¶
㠶萬里逺何意棹安流望望蓬萊岸咫尺烟雲收士學¶
誠亦然佻巧徒虚漚孫生惸實者質與道為謀陪雍聽¶
朱瑟忽爾踰十秋攝袂升我堂故情感敝裘論摧對寒¶
<pb:KR4e0195_WYG_007-26a>¶
景今古入冥搜吾衰志安騁得汝心先遒願言駕輕筏¶
共戲三神洲¶
　　守素項翁遺徳詩¶
易著幽人貞坦坦遵素履薖軸誓不諼藐哉考槃土伊¶
人秉淵尚好古篤倫紀事母以孝聞曰繼猶吾恃蒸蒸¶
成乂格惇修自身始少學務時敏匪牽軒冕志嗜義甘¶
比飴程力殚所致足稱古彦方能使世尊企上天錫難¶
老耄齡厭康祉有子意承考典教甄化理作徳洵哲謀¶
<pb:KR4e0195_WYG_007-26b>¶
燕翼遺休軌我歌守素章以著翁行事補亡擬束晳采¶
風在輶使¶
　七言古詩¶
　　邉昭花鳥圖¶
二百年間稱畫者邉昭花鳥名天下後來林良吕紀徒¶
意態雖超精絶無第看兹幅亦偉麗格力無乃邉也殊¶
粉桃上暎雙文鵲飛鳴互繞新篁籜下有嵌石清地迴¶
白鵞三四交浮躍綵趐繽紛玉羽揺參差麗蕋垂青條¶
<pb:KR4e0195_WYG_007-27a>¶
貟吭短嘴自唤答荇藻併動春風嬌憶昨觀畫豪貴屋¶
邉圖側掛驚衆目斷縑古慘色不凋竟日令人看不足¶
神情綽約穠素間啄飲細辯毫毛端元圃赤霄虚指顧¶
翠花金尾愁巗巒兹幅抹染先後同側記邉名異筆蹤¶
論畫豈必窮真贗為爾灑墨愁春工¶
　　吳偉小畫歌為周一書都事題¶
吳偉之畫工竒蕩此幅潦草筆力鬯周君嗜好特衆殊¶
寳之不減錦屏障清晨示我長安廬指㸃雲霧生江湖¶
<pb:KR4e0195_WYG_007-27b>¶
漁舟顛翻波浪湧茒屋偃拔風林呼岸曲島嶼分㣲茫¶
髣髴衡巫窺瀟湘南㠶欲掛即未得見畫黯慘空長望¶
　　戲作月川歌酒中調武岡守備周閫使¶
將軍手掣生蟾蜍志將掃斷月窟除匈奴祈連天北黄¶
河九曲紆將軍吐氣可使挽瀉傾玉壺匣中三尺芙蓉¶
水豪來提舞秋風裏上天思磔蝦蟇精桂花老杜僵欲¶
死碧海仙人夜泛銀漢槎宫袍解坐將軍家起援北斗¶
酌美酒玉簫吹落南天霞南天萬里秋𡨕𡨕三湘七澤¶
<pb:KR4e0195_WYG_007-28a>¶
揺洞庭下看明月出滄海君山一㸃銀盤青吁嗟武川¶
之水一斛波明月其奈將軍何願飛玉盞邀嫦娥醉取¶
僊人三首甕然後揚眉結義天山雪嶠横雕戈(月川即/周别號)¶
　　荆州明月樓歌酒中作¶
城上明月樓長在樓中明月應不改古人風流今已空¶
今人徒悲古人代古人今人已如此人生富貴何用爾¶
不見武昌長嘯者昔之征南今已矣嫦娥飡藥奔青天¶
廣寒枉守玉兎眠古人有酒不解醉今人空卧黄壚泉¶
<pb:KR4e0195_WYG_007-28b>¶
明月對我莫相違樓中為吐銀蟾輝但使朱緡長得酒¶
𤣥髦從化霜莖飛山中故人多酒徒明月為我相過無¶
解拌紫綬辭金馬饒換青絲提玉壺¶
　　席上贈東湖老人别歌¶
東湖老人朱季曹愛客不減扶風豪堂中賢士常滿座¶
千金一諾輕秋毫買園千畝東湖上結屋却傍湖之㘭¶
水亭風榭窺窈窕花塢竹徑行蕭騷凉颷八月起天末¶
瀟湘萬里迴長濤青天漠漠數峰小灑然秋色生林臯¶
<pb:KR4e0195_WYG_007-29a>¶
是時我解洞庭席東將觀嶽凌煙霄芙蓉天柱裊超忽¶
蘿衣蕙帶紛飄揺逢君一笑不我疑神豁意動心相招¶
綺障歌絲留娛燕珠鞲舞袖垂纎嬌迴山轉海新知樂¶
願挽夭河傾斗杓明朝暫别莫相問相思尺素飛霞標¶
　　和内方先生北征篇贈胡傅二職方行塞¶
旄頭夜犯燕晉墟敵兵十萬亘穹廬天子九重按神¶
劍將軍五道馳軍書大同城外煙沙動天驕馬飽矜馳¶
鞚徑引健肥突朔陲竊窺金帛邀王貢北兵氣勢恣揮¶
<pb:KR4e0195_WYG_007-29b>¶
霍撫軍督帥計消愕裨校紛驚都䕶營轒輼併棄嫖姚¶
幕璽書捷下甘泉宫安邉將佐分才雄郎曹二鎮参謀¶
畫司馬六師統制功由來勲業盛文儒把君腰間金僕¶
姑七擒豈可窮葛亮三法豈必傳穰苴朝廷昨念邉饟¶
急百萬親輸金帑積閫外投醪氣已増軍中超距材堪¶
出横行萬里清塞垣東掃巫閭西玉門鳴鞘直擣隂山¶
破捲斾迴麾瀚海翻丈夫一身誓許國銘功要勒燕然¶
石繫頸寕虚賈誼言飛書肯效魯連射腐儒麄狂不料¶
<pb:KR4e0195_WYG_007-30a>¶
事風塵躍䇿志未已願得一請闗門纓提㩦玉龍並君¶
起¶
　　巽屏歌¶
君不見黄雩之山蜿蜒來百里矯若㳺龍天中峙羣峰¶
合沓簇其下煙材霧術莽相亞日南山人何年卜爾廬¶
溪谷環複岡巒紆中有一山横抱東南隅屹然碧玉之¶
屏萬丈孤雲景朝夕秀色鋪吾聞八方人文㢲其樞兹¶
山無乃神之都洞門不交俗士履石室長秘仙人圖金¶
<pb:KR4e0195_WYG_007-30b>¶
芝色映丹霞彩玉术膏流紺露珠九笈寳章閟竒詭千¶
尋鐵鎖懸虚無咄山人兮孰招緑蘿冥冥兮猩鼯號羌¶
隱處兮余跡焉逝彼屏之曲兮佳可以遨世間萬事豈¶
有極王侯富貴終蓬蒿不如芒鞋竹杖逰戲此山中猿¶
情鶴思千古流長謡¶
　　石泉子歌(有序/)¶
　永豐劉某氏以醫行余邑久矣余識之幾二十年往¶
　以所號石泉乞余詩余為之作長句比余歸山中復¶
<pb:KR4e0195_WYG_007-31a>¶
　多年劉相過出所舊題示余曰公猶記西寺揮毫時¶
　乎余緬然興感憶是時余正少劉亦强壮氣勃勃也¶
　今相顧老矣白晳二毛覩後於今其何如為作是詩¶
　匪專贈劉云¶
憶昔讀書西城寺劉生手握青瑶字言愛白坿山中石¶
上之飛泉乞余為掃銀河篇剡溪雪藤刳作牋皛如巫¶
峽片雲飄我前長松䕃寺晝不暑虚堂放筆揺蒼煙頃¶
刻髙林動秋色元氣淋漓濕忩壁千尋白練落疑見九¶
<pb:KR4e0195_WYG_007-31b>¶
屏青屏寒似入僊情一謝人間世十年宫錦混泥滓青¶
鞋布襪不可從玉閣金庭空逰戲手驂六龍扶九鸞舉¶
頸遥望青玉壇奔淙亂射悵泱漭碧壑倒映思潺湲歸¶
來仍覔西堂卧松栢之苔人行破滄洲客往絶詩筒白¶
社僧歸虚禪坐人生變化詎有常看君緑鬢凋繁霜余¶
年四十亦衰乆滌毫對酒心茫洋少時豪情今安在撫¶
巻歌詩神先改匡廬瀑布夢徒期衡嶽水簾吟孰待為¶
君重賦石泉一長嘆安得白日髙丘望逺海¶
<pb:KR4e0195_WYG_007-32a>¶
　　題一山寄跡巻¶
請息朱絃唱聽我一山吟綺甍繡戸圍碧草王孫第宅¶
何深沉黄金為塗丹雘錯赤玉垂櫳揺珠箔羅帷不捲¶
春風迴黄鳥啼斷青林閣嗟君何處得一山乃在曲臺¶
飛榭窈窕間芙蓉巘崿媚虚牖翡翠岩壑標重寰雲煙¶
閟縹緲水石紆潺湲蓮洞之中老僊伯題以寄跡懸軒¶
顔君有髙才異凢俗竒篇秀句紛盈櫝半畆恨違碧野¶
居一蓑欲掛蒼林卧期驂白鹿戲嵩陽思跨青牛出函¶
<pb:KR4e0195_WYG_007-32b>¶
谷古來貴胄多仙儔豈必蓬巷殊華屋一山何在君神¶
逰雖名寄跡同真求蓬壺近接九丘島弱水不隔三神¶
洲虹屐迢遥捐峻嶠風㠶咫尺停安流君乎無忘此佳¶
意超駕雲氣行八州¶
　　夜宿桃源縣令長黄蚪峰過訪遂邀宴酒中贈謝¶
七月大野號天風黄河濁浪髙排空桃源縣前繫孤纜¶
樓船夜宿星霧中桃源縣尹余邦彦扁舟截浪來相見¶
鳴金列炬閙深霄吹竹繫絲諧髙宴情歡意洽席屢移¶
<pb:KR4e0195_WYG_007-33a>¶
忽憶長安對月時華省官閒留客醉仙堂人逺惙余思¶
十年歸卧滄江流何知此地逢故㳺劇談縱飲不知倦¶
髙歌似動鬼神愁半酣月落參復横馮夷起舞蛟鼉迎¶
川妃水后互出没翠蕤雲梢分縱横别君黄鵠不返顧¶
揮手且入神京去脱謝慚乏吕䖍刀新詩裁雲贈尺素¶
　　漕師劉北華飲余下邳河邳守賀大夫同集¶
樓船將軍何雄豪雲艘千簇紛嗷嘈揚㠶立幟大河側¶
將軍呼集如蝟毛下邳城下開秋宴州中太守同歡勸¶
<pb:KR4e0195_WYG_007-33b>¶
未欣美酒破舊愁且樂故人諧新面哀絲急管沸靈鼉¶
醉看北斗傾天河月光劒㦸森相映翠旗羽葆紛盪摩¶
為君痛飲還髙吟一觴一曲散冲襟明朝掛席彭城去¶
相思河栁揺秋隂¶
　　贈張使君僉憲閩中¶
長安冠履集如雲風塵中識張使君牙校雙鞚雕玉勒¶
馬上揖鞭見顔色翩然顧我苑西廬傾情倒意無所惜¶
君本金陵貴公子論交早結天下士學士聲華在禁林¶
<pb:KR4e0195_WYG_007-34a>¶
中丞風采振邦紀祖先父後何顯榮君也有身期自致¶
朅来獻䇿復幾年龍劍鬰盤斗間氣聊抒舊學試郎官¶
忽都新章薦司𨽻錦衣貴人嘘雷電當朝氣勢誰不羡¶
君持三尺坐幕庭指擊腰間推豪健丈夫躋仕當雄俊¶
况今執法名逾峻繡斧未經閩蟜舄霜韉已拂燕臺駿¶
燕臺閩嶠通武夷青谿九曲流葳蕤幔亭玉女裊相柱¶
桂壑芝巖紛蔽虧憐君標格迥凢俗嘆君美才堪鈞軸¶
髙情雲海自瀟疎長志簮纓豈束縛待成功業報天朝¶
<pb:KR4e0195_WYG_007-34b>¶
相期汗漫招黄鵠¶
　　白石子篇贈蔡子木出守衡州¶
白石子讀書白石之山自小放跡煙霞間十八挾䇿於¶
明主萬言入奏開天顔飛騰咫尺絶霄漢倐忽羽翰生¶
塵寰朅來通籍復幾年雲情海思長翻然竒文千篇富¶
灑落秀句一出争流傳鯨鯢抒鱗春漲外雕鶚整翮秋¶
飈前頃欲攝衣尋五岳却歸鼓枻浮三川三川迴沿霅¶
水曲湖色山光媚幽獨千竹寒通抱甕圖萬樹隂連架¶
<pb:KR4e0195_WYG_007-35a>¶
書屋嵇康龍性豈易馴陸機鴻才終誰局著書滿家人¶
未知好道窮年不驚俗只今年才三十餘飛騰事業夫¶
何如西昌賢聲動禁匭内河政蹟聞公車昨者銀黄重¶
綰結赤芾南載垂雙魚衡嶽髙髙配朱鳥萬古南訛開¶
化墟帝遣侯邦代秩禮握神長養司其輿丈夫立身際¶
奮揚須挽大軸提天綱為霖施澤霈八表豈得一麾久¶
炎方火維諸宿麗明作南極一星應壽昌待君了却匡¶
扶業白石聽歌南山章¶
<pb:KR4e0195_WYG_007-35b>¶
　　孟月行送袁驛丞之江東¶
孟月雪花飄滿路春風不入長安樹行人鞍馬在路旁¶
凍鳥無聲飛難去長安今嵗何大寒積雪四野浩漫漫¶
雪中行者江東宰别我欲赴龍沙灣十年奔走長安塵¶
一官匹馬仍衝津人生苦樂誰能那神龍尺蠖同屈伸¶
憶爾家近𤣥壇峯青山遶屋開芙蓉中有釣臺臨碧渚¶
幽潭曲嶼浮仙蹤爾宗御史垂大名都幕從父繼揚聲¶
爾今胡為困卑冗跼蹐終日勞逢迎我聞富貴得有命¶
<pb:KR4e0195_WYG_007-36a>¶
鳯粒鴟鼠隨天性黄金為注擲道隅瓴罌瓦缶錯相映¶
爾驛前對大江流南艫北艑無暫休若見昔時南昌尉¶
但訊掛冠夫何求¶
　　里羅醫汝茂别余京師作歌送之并示志¶
陽春三月黄鳥鳴送汝今出長安城長安南去七千里¶
故鄉迢逓西江水西江水濶鴻雁稀故鄉今嵗尺素違¶
墳壠松楸颯夜雨庭閭花竹殘春暉三荆前户昨同䕃¶
一鳥上林今獨飛茅屋自支楓葉岸釣船誰放蘆花磯¶
<pb:KR4e0195_WYG_007-36b>¶
人生性情各有慕焉用但羡黄金扉近者訪舊長安陌¶
昔年豪族半蕪没青雲大第横道傍白日髙門少行跡¶
徒誇盛氣走風雷不信繁華凋露月鳴鐘列鼎况如是¶
單車獨馬競何益始知富貴盡虚閒側顧勲名堪太息¶
我今餞汝一杯酒汝歸幸謝舊親友許身稷契事徒期¶
託勢金張吾不有數莖白髪豈貸人萬里青山空迴首¶
何嗟要路未先登所幸重權不在手廣袖長裾易飾容¶
髙官厚禄難辭咎聊因送汝動我歌腰間劔氣纒星河¶
<pb:KR4e0195_WYG_007-37a>¶
　　賦得錢塘潮送王繕部赴浙江分司¶
燕京八月風呼號枯桑古栁紛飄揺茫然送客感秋思¶
萬里忽憶錢塘潮錢塘潮勢秋中盛家家看潮簫鼓競¶
星向海門轉玉衡月當天嶠懸氷鏡氷鏡玉衡寒盪摩¶
江光潮氣横天河空迎登丘望逺海安得挂席浮長波¶
羡君白舫乗秋風南眺錢塘烟霧中想歸帝闕誇竒覽¶
定賦觀潮大海東¶
　　後一經堂歌(有序/)¶
<pb:KR4e0195_WYG_007-37b>¶
　我師龍湖翁作一經堂歌以贈今臨海令宗弟時夫¶
　臺依和之叙曰當宋寇内訌之日武穆誓孤忠提偏¶
　旅破賊之計未決也雲陽長者倡義聲迎餉軍門令¶
　六師之氣不戰而先奮其於成功之助葢多矣武穆¶
　不及他語慨然於一經大書之遺若預占其後之必¶
　興者今子孫詩書逺澤延流數百嵗仕者不絶承傳¶
　異人神意所黙授得非本忠義一心之感協哉翁歌¶
　以贈時夫葢取類至深矣余故申其義和歌之令時¶
<pb:KR4e0195_WYG_007-38a>¶
　夫益誦以自勵云¶
古堂遺址經幾世趙宋之南兹扁傳於乎岳公三大字¶
蛟龍岌嶪風雷纒憶昔湖冦始干紀洞庭波立鱣鯨起¶
舟師既潰瀟湘流敵馬復蹴江淮水武穆此時挺戈出¶
萬里旗旌映天色賊勢未掃攙搶外軍聲已動軒轅側¶
當時義士誰赴招雲陽長者吾宗豪先持牛酒犒師旅¶
暗握蛇鳥陳機韜武穆竒翰由此留一經之堂傳千秋¶
長有煙雲䕶鐵畫時看風雨生銀鈎四百餘年詩書澤¶
<pb:KR4e0195_WYG_007-38b>¶
簮笏代承何舄奕斗菴苞采淪髙旻乃今見汝生竒翮¶
上書北闕正華年專城墨綬何翩翩海上雙鳬遥振履¶
雲間一鶴隨鳴絃吾師玉署老仙公題詩贈汝懐先蹤¶
雲仍豈乏菑畬訓臣子要知忠義風君不見武穆髙扁¶
在堂垂無極我師一經之歌將無同¶
　　沛中歌贈欽進士赴沛公分司¶
君不見芒碭大澤嘘雲氣沛中子弟興如蝟可憐豪傑¶
怨秦法徒使黔黎哀鼎沸山東禍首不知數草間澒洞¶
<pb:KR4e0195_WYG_007-39a>¶
昏塵霧沛中壮士三千人奮臂一呼白日暮沛公爾時¶
拔劍出馬上河山開戰勣滅秦蹙漢指顧間爼醢韓彭¶
兵未息泗上歸來血洗刀沛中父老迎旌旄逰子悲歌¶
對舊邑戰士猛氣横新醪沛中髙宴留十日六軍更壽¶
歡無極千秋萬嵗湯沐鄉五劇三條貴㳺宅誰知今日¶
歌風臺一丘廢土蔵蒿萊請看帝圖有銷歇焉得人事¶
無傾摧從來時命論通塞蕭樊不遇終誰識君行若見¶
沛中人為我幸謝屠繒客¶
<pb:KR4e0195_WYG_007-39b>¶
　五言律詩¶
　　館課中秋¶
今夜中秋月長安萬戸看乍移蘭殿側已隱栢臺端河¶
漢煙氛浄闗山風路寒遥憐舊親友心折向盃亁¶
　　館出即事¶
霾隂開禁籞霽色轉天衢苑栁飄雲絮渠荷散雨珠時¶
紆金閣步日傍綺寮趨才伎慙虚薄論思一字無¶
　　秋日郊寺訪客酌談¶
<pb:KR4e0195_WYG_007-40a>¶
細雨城南寺開尊對落暉青山依幔入黄葉映杯飛野¶
迥塵沙浄煙深草樹㣲林㘭駐安馬取醉欲忘歸¶
　　滕縣道中¶
滕陽三百里大地捲沙霾不辨春陽氣能勝旱暵哀栁¶
長傷碧亂草歮阻青囘試問東䝉北何山可翦萊¶
　　徐州龍山亭宴集¶
勝地標龍乆危亭借鶴傳長河當檻入亂岫裊空懸日¶
月珠林外風雲倚席前此方多難日匡濟賴諸賢¶
<pb:KR4e0195_WYG_007-40b>¶
　　時數日不雨宴亭中乃忽交㴻喜甚有作¶
出郭時雲合登山好雨來旱愁開僕御春色起樓臺唤¶
葉啼鳩聚衝花舞燕迴羣公鞠疚日此地暢樽罍¶
　　雨集少山水部新軒¶
水部新軒敞芳樽映雨開竹枝交亂草花片漬深苔簷¶
溜洪梁落檻峯禹碣來相將娛夕暝豪意豁深盃¶
　　夜過寳應湖作¶
樓船貪夜涉積水徑長湖片月懸明晦疎星澹有無煙¶
<pb:KR4e0195_WYG_007-41a>¶
浮鮫客素波湧漢妃珠遥指維揚樹蒼蒼暝色孤¶
　　雲居寺燕集¶
雲居通鳯嶺石閣轉香臺一逕聽鐘入數峯迎戸開湖¶
光揺綺席天色倒金盃向夜繁星動髙歌未擬囘¶
　　嘯嚴寺泊¶
維舟依古寺解纜下幽源花發渚煙聚草青江雨繁魚¶
梁交石嶼鳥路界山村坐羡垂綸者看雲過曉昏¶
　　普門寺¶
<pb:KR4e0195_WYG_007-41b>¶
普門層嶂裏獨逕隱崔嵬寳積煙霞聚香林日月開盤¶
山亘地出漢水劃天迴注目橋陵逺蒼蒼㝠霧來¶
　　淳于髠墓¶
嘆息淳于叟竒談往籍留操豚辭近狎飲鵠辨真㳺壊¶
墓藏山曲行人指道周無由聽炙輠時鳥自啁啾¶
　　習家池¶
習氏池猶在山公駕豈來豪賢空往舊耕種已亭臺曲¶
檻鳴泉落危梁疊石摧尋幽聊駐馬暝色下蒼苔¶
<pb:KR4e0195_WYG_007-42a>¶
　　羊侯祠¶
叔子晉仁人政乃鄭僑似和隣敵止侵戢境民安理祠¶
比召南棠頌流漢曲水千秋峴首碑淚墮襄人士¶
　　巴陵道中¶
曉發巴陵道衝泥突錦韉霧飛翻作雨石出屢迴泉露¶
坼池荷損風披岸槿捐物情盡揺落吾意竟誰憐¶
　　湘隂道中¶
來往三湘遍真成感倦㳺煙開林影亂日出鳥聲稠草¶
<pb:KR4e0195_WYG_007-42b>¶
木驚時變光隂蕩客愁所思𣺌天未不見祗離憂¶
　　出資陽赴武岡道中二首¶
合沓千峰裏輕輿鳥背還山花交亂石硤竹裊奔泉巖¶
合疑無逕林開忽有天永言辭俗鞅自卜掛冠年¶
　　其二¶
屢迴山谷阻時復得幽村路轉松杉宻疃開芋秣繁人¶
煙通絶嶺草樹豁髙原莫問桃花水前溪亦武源¶
　　桃花洞¶
<pb:KR4e0195_WYG_007-43a>¶
桃花開幾許客至槲林深洞豁天門霽巗垂石閣隂秦¶
人家豈在阮客路空尋坐憶青霞髓翻懸王烈心¶
　　李泌宅¶
舊宅迷黄葉荒基隱碧岑昔賢遺跡在流水暮煙深石¶
拆懸蛇逕雲霾伏虎林相唐垂大業終此遂初心¶
　　孤山林和靖墓¶
處士孤墳在疎林映水開湖山千古麗詩句幾人裁鷺¶
渚寒煙積魚梁晚照來梅花飄欲盡誰為掃荒苔¶
<pb:KR4e0195_WYG_007-43b>¶
　　栖霞嶺謁岳武穆王墓¶
元忠瞻異代巨廟倚髙墳痛矣英雄事悲哉戰伐勲金¶
牌飛白日鐵㦸斷黄雲勁氣號松栢猶疑叱咤聞¶
　　祗謁孔林二首¶
㒺極懐夫子瞻思向墓林寝宫寒日閟隧路古雲深尚¶
想奠楹夢空傳曳杖吟齋心共蘋藻聊以薦居歆¶
　　其二¶
世逺松楸換神逰劍履藏秋陽無改暴梁木自興傷報¶
<pb:KR4e0195_WYG_007-44a>¶
徳崇千代修禋暨百王側觀孤檜色遺慕窅難忘¶
　　髙齋¶
髙齋輪鞅絶獨卧碧雲幽山氣青常潤湖光澹不流脱¶
巾臨竹嶼展席向花丘去此尋真境塵囂安可求¶
　　居然亭¶
地出青蓮宇亭開碧槲林明湖澂静影峭壁偃孤隂霧¶
窟黄熊性煙波白鳥心從來豪逹慕不受世籠侵¶
　　藕花居¶
<pb:KR4e0195_WYG_007-44b>¶
藕花亭子好乃在水中央萬樹菩提色千池菡萏香綵¶
雲流綺幄珠雨散瑶房此際江妃曲應遺漢水璜¶
　　見山¶
幽人昔解綬草閣賦歸來嗒爾簾櫳啟悠然煙霧開晴¶
光分逕竹曉色下階苔不盡東籬意千巗秋氣廻¶
　　龍㳺除夕¶
迢迢㳺客子嵗暮感山川鼓角流殘夜星河轉舊年扁¶
舟寒水側故國白雲邉未展經時志孤心魏闕懸¶
<pb:KR4e0195_WYG_007-45a>¶
　¶
　¶
　¶
　¶
　¶
　¶
　¶
　¶
<pb:KR4e0195_WYG_007-45b>¶
　¶
　¶
　¶
　¶
　¶
　¶
　¶
　洞麓堂集巻七¶
